<?xml version="1.0" encoding="UTF-8" ?>
<exercise>
	<title>Szigetek</title>
	<level>1</level>
	<author>Jakab Erika</author>
	<description>
		Egy repülőgéppel egyenes vonalban végigrepültünk egy tengerszakasz fölött. Egyenlő távolságonként megmértük, hogy a repülő alatt tenger vagy sziget található-e. (Legalább 10 mérést végeztünk.) Mérési eredményeinket egy tömbben tároltuk el: 
		tenger esetén nulla szerepel a tömbben, 
		sziget esetén a sziget adott helyen mért magassága.

		Írjon programot, amely véletlenszerűen előállítja a mérési eredményeket, majd különböző statisztikai feladatokat old meg. Minden részfeladatot különböző metódusokkal valósítson meg!

		1.	Valósítsa meg a tömb véletlenszerű feltöltését!
		40% a valószínűsége, hogy egy mérési helyen szigetet találunk. A sziget aktuális magassága 1 és 10 közötti véletlen szám.
		2.	Jelenítse meg a mérési eredményeket a képernyőn!
		3.	Határozza meg, hogy hol található (először) a legmagasabb pont, és mennyi ennek a magassága!
		4.	Adja meg, hogy a legmagasabb pont hányszor fordult elő a repülés során!
		5.	Határozza meg a leghosszabb szigetszakasz hosszát!
		6.	Adja meg, hogy a leghosszabb szigeten található-e az első maximális magasságú mérési pont!

	</description>
	<video></video>
	<solution>false</solution>
</exercise>