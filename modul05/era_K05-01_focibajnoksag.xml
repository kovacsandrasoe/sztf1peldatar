<?xml version="1.0" encoding="UTF-8" ?>
<exercise>
	<title>Futball bajnokság</title>
	<level>1</level>
	<author>Jakab Erika</author>
	<description>
		Készítsen programot, amely egy kispályás futball bajnokság ponttábláját kezeli. A bajnokságon 6 csapat vesz részt. A csapatok neveit a csapatok tömbben tároljuk, ezek előre adottak a programban. A bajnokság ponttáblája az eredmenyek tömbben van. Az eredmenyek[i,j] értéke 0, ha az i-edik csapat otthon kikapott a j-edik csapattól, 1, ha a két csapat az i-edik csapat otthonában döntetlent játszott, és 3, ha az i-edik csapat otthon legyőzte a j-edik csapatot.
		a)	Írjon metódust, amely az eredmenyek tömb elemeit feltölti véletlen értékekkel. Természetesen eredmenyek[i,i] minden esetben 0 lesz.
		b)	Írjon metódust, amely segítségével megjeleníthetők az eredmények az alábbi mintának megfelelően.
		c)	Írjon metódust, amellyel eldönthető, hogy egy adott nevű csapat indult-e a bajnokságban. Ha indult, akkor az adott csapat csapatok tömbbeli indexét adja vissza a metódus, egyébként pedig -1- et.
		d)	Írjon metódust, amely meghatározza, hogy egy adott csapat összesen hány pontot ért el a bajnokságban. (Ez az adott csapat eredmenyek tömbbeli sorának és oszlopának összegeként adható meg.)
		e)	Írjon metódust, amely segítségével egy új tömbben előállítható a bajnokság minden egyes csapatára, hogy összesen hány pontot szereztek.
		f)	Írjon metódust, amely megadja, hogy melyik csapat nyerte a bajnokságot. (Ha több csapat is maximális pontszámot szerzett, akkor közülük az első csapatot hozza ki nyertesnek.)
	</description>
	<video></video>
	<solution>true</solution>
</exercise>